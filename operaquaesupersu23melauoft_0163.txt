189
DE SATISFACTIONE.

Consuetudo satisfactionum improbanda est, et
reiicienda doctrina de satisfactionibus. Cavendum
est enim omni studio, ne obruatur doctrina de gra-
tuita acceptatione et de fide. Luceat haec senten-
tia in Ecclesiis‚ quod gratis proster Christum do-
netur remissio culpae et poenae aeternae, quod
Christus sit satisfactio et victima pro peccatis nov
stris, quod nulla nostra opera sint satisfactiones
pro peccatis nostris.

Hanc doctrinam valde obscuravit doctrina de
satisfactionibus in Ecclesia. ldeo necesse est eam
aboleri, et reiici doctrinam de satisfactionibus. Sed
hic monendi sunt rudes, non reiici civiles satis-
tactioneS‚ ut furti restitutionem, quae vere perti-
nent ad contritionem. Sed reiiciuntur satisfactio-
neS, quas ipsi vocant opera indebita. Item, quod
operibus tribuunt compensationem pro aeterna
morte, et obruunt doctrinam de beneficio Christi.
Quales autem fuerint ritus satisfactionis publicae
quondam, et quales postea ritus et opiniones secu-
tae sint, non possum in brevi Catechesi recitare.
Caeterum illud sciant pii, Deum saepe punire pec-
cata ingentibus poenis temporalibus, et has rursus
mitigare, aut prorsus tollere propter totam poeni-
tentiam. Sicut David propter adulterium 6 regno
expulsus est, sed Deus agenti poenitentiam miti-
gavit poenam, eumque restituit. Discernenda est
igitur remissio aeternae poenae, a remissione prae·
sentium et corporalium poenarum. Semper in re-
missione culpae simul fit remissio poenae aeternae
propter Christum, sed quia Deus in hac vita nos
subiecit afflictionibus non semper tolluntur poenae
corporales. imo interdum etiam post poenitentiam
irrogantur, exempli causa, et ut pii exerceantur,
sicut inquit Petrus: Iudicium a domo Dei incipit. Ut
David post poenitentiam regno expulsus est, sed
tamen propter conversionem mitigatur poena. Saepe
punit Deus sontes ante poenitentiam, ut revocet
eos, ut manasses in carcere resipuit. ⁶2. Paral. 22.
Tales afflictiones non sunt compensationes, aut sa-
tisfactiones, scd poenae, quibus Deus aut revocat,
aut exercet homines. Caeterum promisi-t Deus mi-
tigationem poenarum corporalium agentibus poeni-
tentiam, ut Esai. l. Si fuerint peccata vestra ut
coccinum, quasi nix dealbabuntur. Si volueritis et
audieritis me, bona terrae comedetis. Et Esai. 33.
Panis ei datus est, Regem in decore videbunt. Et
Zach. l. Convertimini ad me, et ego convertar
ad VOS.

m. CATECHESls PUERILIS.

190

DE COENA DOMINI.

Diligenter admonendi sunt pii, ut discant Sa-
cramenta a Christo instituta, non esse tantum no—
tas professionis erga homines, sicut Toga discer-
nebat Romanos a Graecis, aut. forma vestis discer-
nit Monachos, nec esse tantum symbola morum,
ut nunc multi lectis gentium historiis, quia vident
in foederibus faciendis fuisse morem, te·<tificandae
benevolentiae mutuae causa, simul convivari, cogi-
tant hanc Coenam Christi etiam talc convivium

. esse constitutum ad significandam mutuam bene-

volentiam. Sed hic nequaquam principalis finis
est. Nam Sacramenta in Evangelio instituta, sunt
signa gratiae, id est, sunt principaliter testimonia
voluntatis divinae erga nos. Sicut Circumcisio erat
testimonium posteris Abrahae, vere eos esse popu—
lum Dei. et admoniti hoc signo debebant credere,
se vere propter promissionem habere Deum pro-
pitium. ilic fuit principalis usus circumsionis, ut
docet Paulus, Rom. 4. cum ait, Circumcisionem
esse sigillum iustitiae fidei, id est, testimonium,
quo tides inagis confirmatur, nam accepto signo
statuimus ad nos pertinere promissionem. Sic et de
Coena Domini sentiamus, eam esse Sacramentum,
id est, testimonium additum Evangelio. ut nos ad-
moneat vere ad ncs pertinere promissionem Evan-
gelii et beneficia Christi.

Sciant igitur pii, utendum esse integro Sacra-
mento, sicut Christus instituit, et cum sumunt cor-

‘pus et sanguinem Domini, Christum adesse et. effi-

cacem esse. (ium autem quaeritur, ad quid prosit
manducare, recte respondetur, prodesse ad contir—
inandani fidem, quia est testimonium, quo admoniti
statuere debemus, vere ad nos pertinere beneficia
Christi. Exhibet tibi Christus corpus suum, ut
donet tibi sua beneficia, ut testetur te esse inem-
brum pro quo passus est, quod veiit servare, in
quo velit esse efficax contra Diabolum. Exhibet
sanguinem, ut scias te sanguine ipsius ablutum
esse. ,Prodest igitur manducare agentibus poeni-
tentiam, et fide intuentibus in mortem et resurre-
ctionem Christi, et credentibus propter hunc Me—
diatorem Demn.vei·e propitium esse, vere nobis
ignoscere, nos exaudire, et invocantibus hac fide
Deum et Dominum nostrum lesum Christum, et pro
tanto beneficio gratias agentibus. Haec concurrere
in usu necesse est. Nec prodest ceremonia sine
poenitentia et sine fide.

