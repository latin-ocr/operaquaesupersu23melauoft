703

arbitrantur Christum ibi convivantem dedisse duo-
bus illis viris Sacramentum corporis et sanguinis
sui. Et credibile est, Apostolos passim in aedibus
amicorum concionatos et convivatos esse, et ibi
distribuisse Sacramentum piis auditoribus. Adsen-

PHtL. MEL. SCRIPTA DOGMATICA.

l
ι

tiannu· igitur loqui textum de coena Domini. Est ¹

autem usitata Synecdoche, appellatione fractionis
panis totum convivium significare: ’ Complectitur
ergo etiam potum. Haec est simplex et vera re·
sponsio. Caeterum pugnent quantum volent, adver·
sarii, tamen haec testimonia non excusabunt pro-
hibitionem. Non sequitur. Hic tantum fit mentio
panis, Ergo licet Ecclesiae prohibere partem Sacra-
menti. contra expressum mandatum quod legitur

inffinfftitutione. Hanc consequentiam iudicare non
di ιο· e est.

Citant et alia exempla ex historiis, ubi fit men—
tio gestati sacramenti in calathis: ld intelligunt de
solo pane. Sed Eusebius et Hieronymus osten-
dunt, utramque partem solitam ad aegrotos ferri.
Nam Eusebius lib. 6. inquit. Parum Eucharistiae
puero, qui ad se venerat, dedit, quod infusum ius-
sit seni praeberi. Hic unius partis mentione totum
Sacramentum complectitur. Et Hieronymus ali·
quanto clarius dicit ad Exuperium: Nihil illo ditius,
qui corpus Domini in canistro vimineo, sanguinem
portat in vitro. Sic intelligendi sunt similes loci,
ubi de gestatione fit mentio, nisi pars altera ex—
presse excluderetur. Historiae satis dilucide osten-
dunt, fuisse publicum et communem usum integri
Sacramenti. ldeo obscura exempla eius aetatis
iuxta publicum ritum accipienda sunt. Et siqua
essent contraria exempla, tamen prohibitionemnon
excusant.

Alia Obiectio.

inpane datur vivum corpus: lgitur sanguis
simul datur. Quod cum ita sit, satis est accipere
unam partem, quia de aequivalentibus non est con-
troversia movenda: Ut cuin Apostoli baptizantes in
nomine Christi, volebant tamen nomine Filii, lu-
daeos de patre admonere, et nomine Messiae, signi·
ficare, quod daturus esset Spiritum sanctum. Cur
de appellationibus dimicaretur, cunt rem ipsam sa-
tis declarent? lta in hoc Sacramento, cur de ex-
terno poculo litigatur, si in pane corpus et sanguis
exhibentur?

naec obiectio sumpta est ex vulgari dicto de
concomitantia, ut vocant. Dixi autem antea huma-
nas traditiones habere speciem sapientiae. Tot iam

704

seculis quaesitae sunt excusationes novi moris:
ldeo non mirum est multa vafre excogitata esse.

Respondemus igitur breviter: Propter has hu-
manas cogitationes non violandum est mandatum
Dei, vult enim Deus ministerium conservari. Po-
test Deus sine aqua impertire Spiritum sanctum,
sed tamen vult adhiberi externum signum. Deus
innotescere vult per verbum suum, et signa ab
ipso instituta, non vult nos nova signa instituere,
ut Gentes, Papistae‚ Monachi instituerunt nova
signa, currebant ad certas statuaS, ad has alliga-
bant Deum sua persuasione. Hanc impietatem sae·
pissime taxant Prophetae, Christus, et Apostoli, et
volunt nos Deum iuxta verbnm et signa nobis ab
ipso tradita apprehendere. meo ministerium Deus
in Ecclesia et instituit, et vult conservari, nec per-
mittit, ut mutetur humano arbitrio. Quare et hic
ita sentiendum est: Voluit Deus distincta esse
Symbola corporis et sauguinis, ut fusi sanguinis
recordatio celebretur, ldeo retineamus morem a
Christo institutum, et sciamus Christum adesse suo
ministerio, et per id efficacem esse.

Nec nihil significat haec nova prohibitio cali-
cis: Nam sicut prohibuerunt Pontifices dari calicem
populo, ita deleverunt doctrinam veram de san—
guine Christi, abluente peccata hominum, de re·
missione peccatorum, et «le iide- Hi debebant esse
effectus distributi calicis. Ut autem hi effectus de-
leti sunt, ita et ceremonia mutata est.

Multa dici possunt de wilgari persuasione, de
concomitantia: Nam Sacramentalis coniunctio ha-
bet sunm modum, positis symbolis adest Christus,
et est efficax, quia ministerium sic ordinatum est
divinitus. Nec discedendum est a ministerii insti-
tutione propter humanas cogitationes.

Alia Obiectio.

Utile est discrimen inter Presbyter-os et Lai-
cos ostendi. Huius ceremoniae dissimilitudo iacit
discrimen: Ergo Ecclesia videtur probabili ratione
hanc dissimilitudinem instituisse.

Ο singularem impudentiam. Scimus multos
scriptores serio hanc causam allegare in defendenda
hac prohibitione: Ut aiiiplificent dignitatem sacer-
dotum, dicunt his relinquendum esse integrum Sa-
cramentum, laicis vero tantum partem tandam. Sed
haec temeraria persuasio acriter reprehendenda et
refutanda esu Est aliud discrimen inter ministros
et Laieos, quod hic integre explicari non potest.

 

