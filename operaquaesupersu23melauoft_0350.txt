567 PHlL. MEL. SCRIPTA DOGMATICA. 568

mana autoritate nullum mandatum secundae Tabu-
lae aboleri possit.

Est et Antithesis opposita errori Hypocritarum
omnium temporum, qui praeferunt Ceremonias la-
boribus Oeconomicis et politicis a Deo mandatis,
ut monachi suos ritus nominant perfectionem, et
longe anteferunt vitae Oeconomicae et Politicae:
Tunc etiam sacrificia valde quaestuosa erant, sicut
Missa apud Sacrificulos. Ideo amplificabatur ‹ligni-
tas sacrificiorum, quae stulte cumulabantur sine
mandato divino.

Tales superstitiones taxantur dicto Chm'sti, quod
dilectionem antefert, sicut Prophetae saepe docent,
Oseae 6. Misericordiam volo, non sacrificium, et
scientiam Dei plusquam holocausta, id est, praeci-
pio veram agnitionem et invocationem Dei, de qua
prima tabula Deealogi concionatur, et praecipio be⁴
neficentiam erga homines, de qua secunda tabula
loquitur, Et Ecclesiast. 4. Custodi pedem tuum,
cum accedis ad domum Dei, et appropinqua, ut au-
dias potius quam ut offeras victimas stultorum, qui
nesciunt, quantum faciant mali.

Ad haec testimonia adiungantur alia similia in
concionibus Prophetarum. illustratur dictum Chri-
sti et hac differentia: Ceremoniae etiam divinitus
traditae in casu necessitatis omitti possunt, ut Da-
vid comedit panes propositionis, sed moralia non
habent talem exceptionem, et semper de his tenen·
da est regula: Non sunt facienda mala, ut eveniant
bona, quia Deus immutabiliter postulat in mente et
corde hominis conformitatem cum ipso.

Discendum et hoc est ex illo dicto Christi,
quod officia Oeconomica et Politica vere sint cul-
tus Dei, in his qui fide reconciliati sunt, et refe-
runt haec opera ad debitum finem, id est, ut te-
stentur eo opere hunc esse Deum, quein colunt, et
Deum velle sic coli, et hac obedientia Deo prae-
stent debitum honorem: sicut cultus Dei est casti-
tas Ioseph. Item, Militia Davidis. Item, Omnia of-
ficia patrisfamilias et matrisfamilias.

Honora Patrem etz Matrem.

Lex Moralis est sapientia et norma iustitiae in Deo,
patefacta creaturae rationali etc. Est autem primus
gradus sapientiae vera Dei agnitiO, et ut vivificet
Deus creaturam rationalem, vult in ea lucere, et
sic illa fit unum cum eo, ct vicissim eum diligit,
ita fit ei conformis. Deinde sapientia estin homi-

ne intelligere ordinem, quem et inter homines san-
xit Deus, et iustitia est conformitas cum voluntate
divina, quae vult hunc ordinem servari. Sicut De-
us condidit. homines, non ut perirent, sed ut essent,
sic vult parentes gignere et genita servare, et vi-
cissim diligi parentes a genitis. Vult et deinde
caeteros esse, non deleri, unde sunt praecepta:
Honora patrem et matrem. Non occides etc. De·
inde vult intelligi Deum esse castum et veracem,
et nos debere ei conformes esse in castitate et ve-
racitate: hinc sunt praecepta: Non moechaberis,
Non dices falsum testimonium. Praeceptum, Non
furtum facies, habet similem causam, ut praeceptum,
Non occidas, quia inferiores spoliati fame perirent.
Utraque igitur tabula ostendit, qualis debeat esse
in homine conformitas ad sapientiam et iustitiam in
Deo erga ipsum et erga homines propter ipsum.

Est autem secundae Tabulae primum praece-
ptum: Honora patrem et matrem, quia ordinem per-
sonarum primum constitui oportet. Estque primus
gradus imperii autoritas parentum. Includautur
ergo in hoc praeceptum alia passim tradita, de
obedientia debita legitimis Magistratibus, quibus
Deus tradidit locum parentum, et summa compre—
hensa est Rom. 13„ Unde longior declaratio su-
matur.

Vocabulum lionoris tres gradus complectitur:
Reverentiam in mente propter Deum, Deinde ex-
ternam obedientiam, Tertio ἐπιείκειαν in quibusdam
erratis parentum et Magistratuum tolerandis.

Primus gradus honoris est intelligere ordinem
divinum, et propter Deum venerari hunc ipsum or-
dinem, et velle subiici Parentibus et MagistratibuS,
videlicet ordine divino: Nam cuicunque tribuendus
est honos, propter aliquid divinum tribuendus est.

Est autem ipse ordo opus sapientiae Dei et
testimonium de Dec, et de previdentia, ut res ipsae,
generatio, et sobolis conservatio. Deinde custodia
societatis. Legum, iudiciorum, pacis, non fiunt sine
auxfflo Dei. ltaque praesentiam Dei in coniugio et
in imperiis aspicere debemus, et has res propter
DEUM venerari et diligere.

Haec reverentia in mente primus gradus honoris
est. Deinde accedat externa obedientia, de qua te-
neatur regula: Necesse est obedire non solum pro-
pter iram, sed etiam propter conscientiam. Haec
sententia testatur peccatum mortale esse, contuma-
citer violare edicta politica civilium Magistratuum.

Tertius gradus est ἐπιείκεια in tolerandis qui-

 

ἢ

- -mr

