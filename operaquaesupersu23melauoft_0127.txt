CATE'OHESIS PUERILis.

Ex Editione Witebergensi anni 1558.

Quid significat: catechesis?

Verbum graecum κατηχέω est erudio seu doceo.
Olim autem erant in Ecclesia non solum Episcopi
et Pastores, sed etiam κατηχηταὶ, quorum erat pro-
prium munus erudire novitios, priusquam baptisa-
bantur. Unde Catechesis adhuc dicitur, quaedam
prima institutio, in qua compendio traditur summa
Evangelii„ Talis autem docendi ratio erat. Non
solum proponebant κατηχηταὶ doctrinam, sed ab au·
ditoribus reposcebant dictata, quod in docendo uti-
lissimum est. Ita enim exploratis auditoribus ani-
madverti potest, quid quisque intelligat, et errantes
admoneri possunt. Et haec ratio docendi, in qua
dictata reposcuntur, proprie est κατηχεῖν, maxime-
que prodesset in Ecclesia manere hanc consuetu-
dinem, explorare rudiores, ut iudicia de necessariis
rebus formarentur. Prodest et illud, unam quan-
dam simplicem et certam formam doctrinae extare,
et tenere certos loquendi modOS‚ qui nihil habent
ambiguitatis, et sunt consentanei scripturae, sicut
et Paulus praecipit Timotheo, ut conservet ὑποτύ-
πωσιν sanae doctrinae, idest, certam formam. Nam
dissimiles et ambigui modi loquendi pariunt multas
(eum alius aliud intelligit) dissensiones. Saepe etiam
pariunt errores.

DECALOGUS.

Quid praecipit] primum Praeceptum?

Apte orditur Lex ab agnitione Dei. Nam pri-
mum praeceptum docet esse Deum, et requirere

obedientiam, benefacere obedientibus et punire in-
obedientes. Ac simul tradit modum, quo Deus vult
apprehendi, et cultum, quo coli. Docet enini Deum
esse verbo et aliquo ipsius testimonio apprehen-
dendum. Ideo sic ait: Ego sum Deus tuus, qui
eduxi te de terra Aegypti. Quasi dicat: Ecce,
hunc Deum agnosces et coles, qui tibi hoe verbum
proponit, et qui tibi proposuit testimonium de se,
scilicet hoc ipsum opus, quod eduxi populum ex
Aegypto. lta et nos debemus apprehendere Deum
verbo, quod nobis datum est, et testimonio, scili-
cet, quia exhibitus est nobis Christus. Hunc Deum,
qui est Pater Domini nostri Iesu Christi, agnoscere
et colere debemus. Cultus vero sunt timor et fi-
des, et perfecta dilectio. Est enim emphasis in
particula, Deus tuus, id est, curans t'e. Zelotes‚
id est, qui non patitur alteri tribui gloriam Dei,
non patitur alios Deos confingi aut invocari. Visi-
tans iniquitatem etc. hic requirit timorem. Rursus
requirit fidem et dilectionem, cum ait: Faciam mi·
sericordiam diligentibus mc. Sicut et alibi decla-
ratur hoc praeceptum: Diliges Dominum Deum tu-
um ex toto corde. Item, Dominum Deum tuum ti-
mebis, et illi soli servies. Ita primum praeceptum
tradit et modum agnoscendi Dei, et veros cultus.
Suntque veri et primi cultus interiores, timor, fides
et dilectio. Et quia inagis intelligi possunt hi mo-
tus timor et fides, ideo cum quaeritur, quid prae-
cipiat primum praeceptum, commodissimum est re·
spondere, timorem Dei et fidem. Quomodo autem
fides pariat dilectionem, alias dicetur.

Satissaciuntne homines huic Praecepto?

Lex Dei requirit perfectam obedientiam, per-
fectum timorem, perfectam fiduciam Dei, perfectam

s·

