523 l’HlL. MEL. SCRIPTA DOGMATICA. ¹ 524

Quod autem Spiritus sanctus sit. ὑφιστάμενος,
seu ut Latini loquuntur persona ret non sit motus
creatus seu accidens in creatura rationali, seu ipse
pater creans motum, haec testimonia ostendunt:
Primum patefactio in Baptismo (bristi, ubi clare
discernuntur tres personae Pater inquit: Hic est
Filius meus dilectus, in quo mihi complacui. Est
igitur alia persona pater, alia Filius etc. descendit
autem Spiritus sanctus in specie columbae. lam
si Spiritus sanctus esset creata in cordibus agita—
tio, non appareret peculiari specie corporali, quia
accidentia non sunt extra sua subiecta, aut si esset
ipse Pater, non discerneret Spiritum sanctum. ln—
quit autem: Super quem videris Spiritum sanctum.

Hanc patefactionem prodest iq quotidiana Iu-
vocatione mente intueri, ut discernamus nostram
invocationem ab Ethnica, Cogitemus, quem Deum
alloquamur et ubi patefactum. ldeo enim hae pa-
tesactioncs factae sunt, ut nos doceant et confir-
ment, et ut cogitatione aspiciantur: Sic et in Pente-
coste apparet Spiritus sanctus peculiari specie cor-
porali, quod non fieret, si esset creata agitatio in
cordibus·

Ad haec testimonia adiungatur dictum de Ba-
ptismo: Ego baptizo te in nomine Patris et Filii et
Spititus sancti, id est, Ego hac externa mersione
testificor, nomine, id est, mandato Dei, te recipi
a vero Deo, qui est Pater Domini nostri lesu Chri·
sti, et recipit te propter Filium, et sanctificat te
Spiritu suo sancte. Et tu vicissim agnoscas hunc
esse verum Deum, discernendum a commenticiis
numinibus, et invoces Patrem, Filium et Spiritum
sanctum. ln nomine, id est, mandato vel invoca-
tione: Vel in nomen, id est, ad agnitionem et in-
vocationem. Cum autem directe invocatio fiatad

SPIRITUM sanctum sicut ad Patrem et Filium, ne— ν

cesse est eum personam esse, non creatam in ho-
mine motionem. Non enim invocanda est creata
motio. Verba Baptismi comprehendunt summam
doctrinae, quae est propria Ecclesiae, et mersio
significat mersionem in sanguinem et mortem Chri-
sti, qua abluimur a peccato, et rursus vivificamur.
Basilius urget verba Baptismi contra πνευματομαχοιῖς.
Citat etiam dictum Eusebii Palaestini, quod eo sit
familiariter notum, quia est commonefactio de modo
invocationis: Sanctum Deum lucis conditorem per
Salvatorem nostrum lesum cum Spiritu sancto in-
vocandum. lohan. 14. Rogabo Patrem, et alium
Paracletum dabit vobis. Cum ait alium, discernit
a Patre et Filio hunc Paracletum. Non igitur
significat Spiritus ipsum Patrem agitantem: Non
enim esset alius. Nec significat agitationem crea-
tam: Non enim mitteretur a Filio, si esset Pater
agitans aut tantum agitatio creata a Patre. Ac

J Christus inquit lohan. 15. Cum venerit Paracletus,

ἐ quem ego mittam vobis a Patre, Spiritus veritatis,
qui a Patre procedit. A se inquit mitti Spiritum
sanctum: Non est igitur aut Pater agitans, aut tan-
tum agitatio creata a Patre.

Significant et hae proprietates ὑφιστάμενον. Alius
παράκλητος, qui docebit vos, quae audiet loquetur.
Si Spiritus significaret agitationem creatam, esset
1 doctrina, non Doctor a Patre et Filio audiens et
accipiens.

Docent Filius et Spiritus sanctus, sed in hoc
ipso dicto discrimen ostenditur: Quae audiet loque-
tur. Filii proprietas est proferre Evangelium ex
sinu aeterni Pan-is, et cum voce externa notitiam
accendere in mentibus, sicut inquit: Cui volet Fi-

t lius revelare.
⁴ ritus sanctus, qui est flamma seu agitator movens
cor, ut assentiatur et confirmans ac laetificans.

Simul autem per Filium datur Spi-

Ι

ι Loquitur ergo quae a Filio audit, non disce-
dit a verbo per Filium prolato, sed ad hoc ipsum
verbum traditum trahit corda et confirmat assen-
sum, et dat firmitatem in docendo, iu confessione,

Docet

ergo, quia ad assensum trahit cor, et in assensu
et affectu doctrina intelligitur.

in consiliis, in omnibus honis actionibus.

Et nota sunt dicta Athanasii et Cym'lli, Ubicun-
que di‹·itur in homine esse Spiritus sanctus, ibi est
per Filium: Sicut ipse Filius inquit: quem ego mit-
tam, et Actorum 2. dicitur: promissionem Spiritus
sancti accipiens a Patre effundet etc.

⁶2. Cor. 1⁶2. clare discernit Spiritum sanctum a
donis creatis, autorem ab effectibus: Omnia haec
efficit unus et idem Spiritus.

 

Quod autem Spiritus sanctus suerit, antequam
Filius assumsit humanam naturam, perspicue testa-
tur Petrus, cum inquit de Prophetis: Spiritus Christi
ξ in eis praedicens Christum passurum csse.

 

Hic diserte nominatur Spiritus Christi, qui fuit
in Prophetis. Ergo et est λόγος ante assumtionem
humanae naturae, et eodem Spiritu sanctificati sunt
Pau-es, Prophetae, Apostoli et omnes electi omni-
bus temporibus.

Huc et dulcissima promissio Esaiae 59. perti-
net. Hoc foedus meum cum eis dicit Dominus,
Spiritus meus, qui est in te, et verba mea, quae
posui in ore tuo, non recedent ab ore tun, nec ab
ore seminis tui, dicit Dominus, deinceps et in sem·
piternum. Eundem Spiritum ait esse in lesaia, et
in tota Ecclesia ad omnem aeternitatem. Non igi-

