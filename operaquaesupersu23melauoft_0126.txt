115 PHIL. MEL. SCRIPTA DOGMATICA. 116

Baalitico. Quare, qui servati sunt, quo minus has impietates corde suo adoraverint, hi certe divina clementia,
per domesticum catechismum, qui pueris purus ac simplex initio tradebatur, servati sunt, ut hic catechismus, opti-
mo iure, a vita nostra religio dicendus sit. Et omne nunc studium nostrum in hoc solum collocatur, ut homi-
nes per renovatam Evangelii doctrinam revocentur ad eam religionem, quam maiores nostri ab apostolis accepe-
runt, et nobis domi tradiderunt, hoc est, ut, quemadmodum propheta ait, cor filiorum convertatur ad patres
ipsorum. Nec aliud conatur Satan per impios Pontifices et tyrannos, qui Evangelion persequuntur, quam ut rursus
hunc catechismum in ecclesia obscuret. Multa quidem alia sunt, quae impii praetexunt persecutioni, ut ingenio-
sus artifex est Satan, ad transfigurandum se in angelum lucis. Sed mihi crede, hoc agunt, ut catechismum, hoc
est, decalogum, symbolum apostolorum, et orationem dominicam e medio tollant. In decalogo docemur agno-
scere peccatum, et corruptionem nostram. At qui docent merita humana expiare peccatum, et vires humanas im-
plere posse legem Dei. hi gravitatem peccati obscurant. Tollunt igitur decalogum, etiamsi verba ipsa inviolata
relinquant. ln Symbolo apostolorum credis in Christum pro te passum et mortuum, propter quem habeas Deum
patrem, placatum, et remittentem peccata. ln oratione dominica invocas Deum, patrem, et petis per clementiam
patris in filio exhibitam debitorum remissionem. At qui docent et urgent, quod persecutores Evangelii faciunt,
Deum remittere peccata, non propter Christum filium suum, per fidem, sed propter merita nostrorum operum, hi
nec Deum patrem, nec tilium eius vere agnoscere docent, ideoque, quantum in ipsis est, abolent, tam symbolum
apostolorum, quam orationem dominicam. Quare cum defendis eam doctrinam Evangelii, quam DOMINUS hoc
tempore ecclesiae suae clementer restituit, scito te ad retinendum decalogum, Symbolum apostolorum, et ora-
tionem dominicam, pro vera patria religione, ac coelesti salute pugnare. Non pudeat autem nos omni, quo pos-
sumus, studio pueros hac catechesi erudire. Plato (li-cit τὸν τῆς παιδείας ἐπιμελητήν esse maximum summorum
in civitate magistratum. Et addit: παντὸς γὰρ δὴ φυιοῧῆ π’ροῖτη βλάστη καλῶς ὁρμηθεῖσα, πρὸς ἀρετήν τῆς αὖ·
τοῦ φύσεως, κυριωτάτη τέλος ἐπιθεῖναι, τό πρόςᾳορον. Nostrae literae testantur angelos esse custodes puerorum.
Quod si angeli serviunt pueris, quanto magis nos debemus eis cum omni officiorum genere, tum praecipue eru-
ditione pietatis servire. Horum. inquit, est regnum coelorum. Pertinet igitur ad ipsos coelestis doctriua, quam
cum hic libellus docte et pie explicet, ἀμφοτέραις χερσὶν ab omnihus pietatis studiosis excipiendus, et ad ma-
num semper habendus est. Vale.

2. Melapssshonis praefatio libro suo in Editione Witebergensi a. 1540—1543. praefixa et iu sequen—
tihus itt. repetita,

Philippus Melanthon pio Lectori S. D.

Utinam Typographi in deligendis materiis, quas edunt. diligentiores essent, ac non tantum sui
compendii, sed etiam publicae utilitatis rationem haberent, praesertim in edendis scriptis de doctrina Christiana.
Extant aliorum libelli, qui haec elementa pietatis continent, quae initio pueris proponuntur in Catechesi, ut,
vulgo vocant. Cum autem prosit, pueros ad unam, simplicem et similem doctrinae formam adsuefieri, optarem
ex illis libellis eum tantum versari in manibus iuventutis, qui est locupletior caeteris. Nunc subinde alii novi
nascuntur, non perinde foeliciter scripti. Hunc vero libellum, qui mei nominis titulo editus est, prorsus nollem
esse publicatum. Etsi enim inter Scholasticos quaedam de his elementis pietatis sere in hanc sententiam dis-
serui, tamen nec scripsi ipse totum libellum, nec recognovi. Et quaedam dictasunt, quae congruunt ad iuven-
tutem, quae in piis Ecclesiis versatur, non inter adversarios. ldeo optarim Brentium, qui et eruditione excel-
lit et egregia pietate praeditus est, si tamen vidit has pagellas ante editionem‚'limam adhibuisse, et quaedam
mutasse. Postquam autem editus est sine emendatione, cum abolere totum libellum non possim, duxi recuden-
dum esse, et pauca quaedam dicenda distinctius. Tenue scriptum est, quod si quis putabit utile esse pueritiae,
non prohibeo, quo minus utatur. Sed optarim in hoc genere aliorum legi uberiores libellos. Bene vale pie

Lector.

 

