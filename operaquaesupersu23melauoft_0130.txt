123 PHIL. MEL. SCRKPTA DOGMATIGA. · 124.

peccatum. Sed poenae temporales vagantur per
plures. Sic Ezechiel docet de Evangelio, quod
tradit exceptionem huius sententiae legis. Ezechiel
enim accommodat sententiam illam ad iudicium spi-
rituale, Filius non portabit iniquitatem patris, vide-
licet si intelligatur de aeternis poenis. Haec enim
est propria Evangelii doctrina, quod Deus remittat
peccata agentibus poenitentiam. Item, quod. nemo
aeterna poena puniatur, nisi propter proprium pec-
catum. ltem, quod etiam temporales poenas mitiget
Deus propter poenitentiam. ltaque has duas in-
terpretationes hic observemus, videlicet alteram de
poenis temporalibus, alteram de exceptione Evan-
gelica‚ videlicet comminatio est vera, et manet in
mundo, sed excepti sunt illi, quos eximit Evange—
lium, scilicet, qui agunt poenitentiam. lmpiis vero
haec comminatio non est abolita, Lex Dei est ae-
terna. Quare et haec sententia adversus impios
manet et durat omnibus temporibus, ldeo punit
Deus mundum, erroribus, bellis, dissipationibus re-
rum publicarum, et aliis ingentibus calamitatibus,
praecipue propter peccata contra primam tabulam.

Quae est promissio addita primo Prae-
cepto?

Promissio est in his verbis: Faciens miseri-
cordiam in millia diligentibus me. Ut enim idolo-
latris minatur poenas, ita econtra pro veris culti-
bus promittit ingentia beneficia, sicut pacem, victo-
rias, defensionem, fertilitatem, foelicitatem in con-
siliis et rebus gerendis. Sed·de promissionibus
legalibus haec quatuor moneri oportet. Primum
quomodo contingat praemia, cum promissiones sint
conditionales, et legi non satisfiat. Secundum addi
debet doctrina Evangelii de cruce et spiritualibus
praemiis. Tertium quo ordine petenda sint prae—
mia corporalia. Quartum quod expectatione prae-
miorum sit exercenda fides.

DE PRIMO.

Promissiones legis sunt conditionales, dantur
enim praemia pro nostra obedientia. Quanquam
autem re ipsa nemo legi satisfacit, tamen quia
Deus approbat inchoatam obedientiam propter Chri-
stum, ideo etiam praemia dat pro illa obedientia,
sicut clarel inquit Christus: Merces vestra copiosa
est in coe is·

 

DE SECUNDO.

Evangelium interpretatur legem, docet enim de
cruce, videlicet in hac vita pios affligi, et tamen
post hanc vitam habituros esse praemia. Praeter-
ea in hac vita docet contingere piis praemia spiri-
tualia, et quaedam corporalia, quia Deus vult etiam
in hac vita conservare Ecclesiam.

Ex lege hoc argumentum sumitur: lustum est,
ut piis dentur praemia, impiis poenae, Pii sunt sub—
iecti cruci, Ergo iniuste affliguntur. Hic respou-
dendum estad Maiorem: Maior est sententia legis,
quam postea Evangelium interpretatur, quod docet
ordinationem Dei esse, ut differantur praecipua
praemia et praecipuae poenae. Praeterea docet ideo
pios in hac vita subiectos esse cruci, quia adhuc
habent reliquias peccati, quas oportet per mortem
aboleri, tametsi sunt imputatione iusti. Quanquam
igitur sancti in hac vita subiecti sunt cruci, tamen
afficientur praemiis post hanc vitam, Praeterea
multa etiam redduntur in hac vita. Et quanquam
lex non satis clare concionatur dc spiritualibus
praemiis, tamen ex Evangelio discamus proposita

ξ esse pro bonis operibus praemia spiritualia, quae

etiam in hac vita contingunt, videlicet incrementa
plurimarum virtutum et donorum, sicut Augustinus
inquit: Dilectio meretur augeri dilectionem. Et do-
cet idem parabola de negotiantibus in Evangelio.
Promittit Christus et corporalia praemia, cum in-
quit: Primum quaerite regnum Dei, et caetera adii-
cientur vobis, Item, Accipietis centuplum, sed
cum persecutione. Et Paulus: Pietas habet pro-
missionem praesentis vitae et suturae. Quia enim
Deus in hac vita etiam vult conservare Ecclesiam,
addit etiam corporalia praemia. Huc pertinet hi-
storia Davidis, Ezechiae, et similium Regum, qui
gloriosis victoriis ornati sunt adversus idololatras,
sicut promittit Deus: Glorilicantes me glorificabo.

DE TERTIO.

Deus iussit peti et expectari etiam corporalia
praemia. Sed modum, quo daturus est. Deus, nos
praescribere illi non debemus. Item gradus ser-
vandi sunt, ut gloriam Dei pluris faciamus quam
nostram utilitatem. Quare non debemus a Deo de·
ficere, etiamsi differt, aut non videtur dare prae-
mia. Non enim in totum removenda est mentio
praemiorum, sed gradus servandi sunt, quia con-
stat mandatum Dei esse, ut praemia ab ipso peta·
mus.

 

 

