615

iugia illos ipsos, qui vota fecerant, si non servent
promissum. ln libello de eleemosyna inquit: pec-
cata ante baptismum commissa remitti propter
Christi passionem, sed post baptismum quaerendam
esse remissionem per eleemosynas. Idem repetit
de lapsis, consumptum esse beneficium Christi in
baptismo, postea per eleemosynas quaerendam esse
remissionem. Haec sunt plena absurditatis, quae
admonitus haud dubie correxisset, Non igitur di-
cta ipsius omnia pro dogmatibus habenda sunt.

De coena Domini solet uti verbis oblationis
et sacrificii, sicut caeteri, qui dicunt promiscue:
Offerimus orationes, offerimus panem, vinum, Of-
ferimus corpus et sanguinein Christi, Nam id quo-
que reperitur apud Cyprianum. Hinc adversarii
nostri sumunt testimonia, ad defendendam propha-
nationem Coenae Domini in Missa privata etc.

Magna vis est consuetudinis, et hanc sequen-
tes saepe improprie loquuntur homines, Ut nunc
Missam dicimus, cum nulli nota sit nominis ety—
mologia. lta veteres retinuerunt vocabula oblatio-
nis et sacrificii, non admodum curantes etymolo-
giam, aut propriam significationem. Et quia vidit
Augustinus aliquid in his appellationibus esse in-
commodi, ipse leniit, Sacrificium, inquit, dici pro
memoria sacrificii, et oblationem pro memoria obla-
tionis. Hae sunt metonymiae, ut dicimus, Pascha
pro memoria, seu signo transitus. Sed nolo argute
vel interpretari rel excusare locutionem usitatam
illius temporis- Sic enim populus loquebatur, qui
interdum recipit impropriam vocem.

lrenaeus clare dicit hanc oblationem esse gra-
tiarum actionem. ldem sentiebant caeteri, ut testa-
tur nomen Eucharistiae, Quare senserunt esse ce-
remoniam, qua aguntur gratiae. ld nihil habet in-
commodi. Accipimus enim, ut admoneamur bene·
ficii nobis donati a Christo, et iidem exuscitemus,
deinde agamus gratias pro eo beneficio, nec inde
sequitur, id opus pro aliis faciendum csse, aliis ap-
plicandum esse etc. Haec monstra ne quidem co-
gitarunt Patres. Ergo cum legimus nomen sacri-
ficii et oblationis, intelligamus aut signum sacrificii
et oblationis, aut gratiarum actionem, non affinga-
mus applicationem pro aliis.

Interdum uno nomine vocant oblationem, totum
illud negotium, quod ibi agatur, videlicet, orationes
et coenam Domini, Hoc cum fit, orationes intelli-
gantur esse oblationes.

Leguntur etiam apud Cyprianum de mortuis
quaedam verba, quae recentiores male detorquent,
Sacrificia pro eis offerimus, sed haec dicit de Mar-

PHIL. MEL. SCRIPTA DOGMATICA.

i

 

616

tyribuS. Horum enim fiebat mentio in precatio-
nibus, cum agerentur gratiae Deo, quod illos adiu-
visset. Sicut Graecus Canon dicit: Offerimus pro
Patriarchis, Prophetis, Apostolis, id est, agimus
gratiaS, quod Ecclesiam inde usque ab initio tibi
elegisti, redemisti, sanctificasti etc. Haec suit initio
sententia horum verborum, non petebatur, ut mor-
tuis Deus relaxet poenas Postea accesserunt tem-
pore malae opiniones, et partim verba priora mu-
tata sunt, partim retenta forma veterum verborum

aliudtintellexit posteritas, quam priores intelle·
xeran .

Ergo testimonia antiquitatis non patrocinantur
recentioribus abusibus, quae partim aliena sunt a
praesentibus moribus, partim si quid habent vitii,
non debent opponi firmis testimoniis scripturae,
quia etiam reliquae aetates habuerunt sua incom-
moda. Haec simplicissime sine sophistica respon·
deo ad verba oblationes et sacrificii.

De Basilio.

ln Basilio extant utilia testimonia, De Trinitate,
et de poenitentia, contra Novatum. ln concione
de humilitate tradit egregiam sententiam de iustitia
fidei, quae nobis aperte patrocinatur. Sine ulla
Sophistica detrahit iustificationem bonis operibus,
nec loquitur de ceremonialibus, sed de omnibus
virtutibus, nec tantuin loquitur de operibus ante
renovationem, sed de virtutibus in renovatis, aciu-
bet sentire, quod sola fiducia misericordiae propter
Christum promissae iusti simus.

Verba eius haec sunt:

Dicit autem Apostolus: Qui gloriatur, in Do-
mino glorietur, dicens, quod Christus nobis factus
sit sapientia a Deo, iustitia, sanctificatio, et
redemptio, ut sicut scriptum est, gloriaturus in Do-
mino glorietur. Haec est enirn perfecta et integra

, gloriatio in Deo, quando ne quidem propter iusti·

tiam suam aliquis effertur, sed agnoscit sibi deesse
veram iustitiam, fide autem sola in Christum iusti-
ficari, et gloriatur Paulus se despicere suam iusti-
tiam, quaerere autem fide per Christum iustitiam,

quae ex Deo est.
1

Haec verba satis ostendunt, Basilium sic in-
tellexisse iustitiam fidei, quod sentiendum sit nos
propter Christum per misericordiam iustos, id est,
acceptos esse, non propter proprias virtutes.

 

